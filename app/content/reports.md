Reports
====================================
 
Kmom01: PHP-baserade och MVC-inspirerade ramverk
------------------------------------
Då har man kommit igång med PHPMVC kursen och detta innebär en start på ett nytt sätt att bygga upp hemsidor på. När jag till en början läste på med artikeln "Anax som MVC-ramverk" så kände jag att detta kommer att blir för stort för mig och såg inte fram emot att börja på det här samtidigt så kände jag att detta kommer vara något som man hatar till en början men älskar när man blir van vid sättet att jobba på och tänka. Jag kan inte säga att jag stött på andra ramverk innan denna kurs så detta är helt nytt för mig.
Många av begreppen som man stött på hittills är helt nya och jag har funnit att jag suttit med Google för att kolla upp vad dem betyder. Jag personligen gillar att söka efter enstaka begrepp med Google då jag lär mig dem delarna bättre på det sättet. Eftersom allt är nytt så uppfattas Anax-MVC som ett onödigt stort system, med många filer till höger och vänster utan någon direkt logik mellan dem, men den uppfattningen är säkert något som kommer förändras allt eftersom. Jag hade nog sagt samma sak om Anax om jag inte redan var lite bekant med objekt orienterad programmering.

Jag har nog definitivt skalat ner min utvecklings miljö till någon som jag kan ta med mig överallt. Numera använder jag mig mestadels av WinSCP länkad till notepad++, firefox med firebug och PHPMyAdmin. I vissa fall då jag inte har tillgång till internet så använder jag dock Notepad++, WAMP, SQL Workbench och Dropbox.

Själva uppbyggnaden av Me-sidan började med att ladda ner ramverket från Mos Git-Hub. Efter en bra lång stund av att läsa igenom övningen "Bygg en me-sida med Anax-MVC" och påläsning av de olika klasserna, templates och övriga filer som kom med så var det dags att jobba igenom övningen. Just steget att ladda ner basen för ramverket gjorde uppgiften lättare att genomföra med tanke på att mycket redan fanns där, dock så vart vissa instanser förvirande när de inte ville visa sig som de skulle. Största problemet jag hade var att visa navbaren, som jag, till en början, inte såg hur jag skulle fixa, så jag valde att hoppa över det steget och ta den lite senare. Jag tog mig igenom resten av övningen utan några problem och såg steg för steg hur min Me-sida började likna en me-sida mer och mer, dock utan en navbar. Eftersom jag inte hittade någon lösning på problemet på egen hand så tog jag hjälp av andras lösningar och fick fram ett fungerande resultat. Dock så kan jag inte säga vad problemet var då efter flera försök att återskapa problemet så jag inte lyckat.